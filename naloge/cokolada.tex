\begin{naloga}{Janoš Vidali}{Izpit OR 3.6.2019}
\begin{vprasanje}
Podjetje je od konkurenta v finančnih težavah odkupilo tovarno čokolade,
ki že nekaj časa ni bila v uporabi.
Ker že prejemajo nova naročila,
želijo v naslednjih $8$ tednih proizvesti čim večjo količino čokolade.
Ocenjujejo, da so z verjetnostjo $0.4$ stroji v dobrem stanju
in lahko proizvedejo $10\,000$ kg čokolade na teden,
z verjetnostjo $0.6$ pa so v slabem stanju
in lahko proizvedejo le $1\,000$ kg čokolade na teden.

Odločijo se lahko, da pred zagonom proizvodnje na strojih izvedejo servis.
Izvedba servisa lahko poteka gladko in konča v enem tednu,
ali pa se pojavijo težave in tako servis traja tri tedne
(za proizvodnjo tako ostane le še $7$ oziroma $5$ tednov).
Če so stroji v dobrem stanju, bo servis z verjetnostjo $0.9$ potekal gladko,
z verjetnostjo $0.1$ pa se bodo pojavile težave
-- v obeh primerih pa bodo stroji po servisu ostali v dobrem stanju.
Če so stroji v slabem stanju,
bo servis z verjetnostjo $0.2$ potekal gladko
in jih tedaj z verjetnostjo $0.7$ spravil v dobro stanje,
z verjetnostjo $0.8$ pa se bodo pojavile težave
-- tedaj je verjetnost,
da bodo stroji po servisu v dobrem stanju, enaka $0.5$.
Po zagonu proizvodnje te zaradi previsokih stroškov
ni mogoče predčasno prekiniti;
stroški servisa pa niso pomembni,
saj ga bodo morali izvesti kasneje, če se zanj ne odločijo takoj.

Kako naj se v podjetju odločijo?
Nariši odločitveno drevo in ga uporabi pri sprejemanju odločitev.
Izračunaj tudi pričakovano količino proizvedene čokolade.
\end{vprasanje}

\begin{odgovor}
Izračunajmo verjetnosti za potek servisa
in stanje strojev po izvedenem servisu.
\begin{alignat*}{2}
P(\text{servis poteka gladko}) &= 0.9 \cdot 0.4 + 0.2 \cdot 0.6 &&= 0.48 \\
P(\text{servis se zavleče}) &= 0.1 \cdot 0.4 + 0.8 \cdot 0.6 &&= 0.52 \\
P(\text{stroji v dobrem stanju} \;|\; \text{servis poteka gladko}) &=
{0.9 \cdot 0.4 + 0.2 \cdot 0.6 \cdot 0.7 \over 0.48} &&= 0.925 \\
P(\text{stroji v slabem stanju} \;|\; \text{servis poteka gladko}) &=
{0.2 \cdot 0.6 \cdot 0.3 \over 0.48} &&= 0.075 \\
P(\text{stroji v dobrem stanju} \;|\; \text{servis se zavleče}) &=
{0.1 \cdot 0.4 + 0.8 \cdot 0.6 \cdot 0.5 \over 0.52} &&\approx 0.538 \\
P(\text{stroji v slabem stanju} \;|\; \text{servis se zavleče}) &=
{0.8 \cdot 0.6 \cdot 0.5 \over 0.52} &&\approx 0.462
\end{alignat*}
S pomočjo zgoraj izračunanih verjetnosti
lahko narišemo odločitveno drevo s slike~\fig.
Opazimo, da se podjetju izplača opraviti servis,
pričakovana količina proizvedene čokolade pa je tedaj $46\,532$ kg.

\begin{slika}
\makebox[\textwidth][c]{
\pgfslika
}
\podnaslov{Odločitveno drevo}
\end{slika}
\end{odgovor}
\end{naloga}
